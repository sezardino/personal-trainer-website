---
seo:
  title: Po co jest potrzebny trener personalny
  description: Czemu lepiej mieć trenera personalnego, niż go nie mieć
  image: jonathan-borba-r0y_beujiom-unsplash.jpg
templateKey: blog-post
title: Po co jest potrzebny trener personalny
thumbnail: karsten-winegeart-0wra5yyvqje-unsplash.jpg
date: 2021-06-02T22:00:00.000Z
excerpt: Czemu lepiej mieć trenera personalnego, niż go nie mieć
---
## Po co jest potrzebny personalny trener

Ucząc się nowych rzeczy mamy zasadniczo dwie możliwości rozwoju: szukanie wiedzy na własną rękę lub skorzystanie z pomocy osoby, która jest specjalistą w danej dziedzinie. Niezależnie od tego, na jaki temat szukamy wiedzy lub odpowiedzi, można znaleźć w internecie masę niezbędnych informacji i próbować je wykorzystać w praktyce. W takim razie po co korzystać z pomocy np. trenera personalnego, jeśli ogrom wiedzy jest na wyciągnięcie ręki?

Samo posiadanie wiedzy nie sprawi, że osiągniesz wyznaczony cel. Daną wiedzę trzeba umieć umiejętnie wykorzystać i wdrożyć. Dodatkowo wiele mitów związanych z dietami i treningami w niektórych przypadkach może okazać się niebezpieczne, dlatego warto zaufać profesjonalistom. To właśnie instruktor pomoże Ci osiągnąć wyznaczony cel przy zachowaniu bezpieczeństwa i zdrowia.

### Współpraca z trenerem osobistym

Głównym zadaniem instruktora jest realizacja indywidualnego planu podopiecznego, który oparty jest o dokładny wywiad zawierający wszystkie istotne informacje o osobie trenującej.

Współpraca z trenerem może odbywać się na kilka sposobów:

* Wspólne treningi
* Treningi online
* Pomoc dietyczna
* Indywidualny program treningowy

#### Wspólne treningi

Najpowszechniejszą formą współpracy są wspólne godzinne treningi, w trakcie których podopieczny wykonuje dane ćwiczenia pod okiem swojego trenera. Za pomocą takiej formy współpracy specjalista może kontrolować dane ćwiczenia, zapewnić bezpieczeństwo i motywację. 

Trening w takiej formie polecany jest szczególnie osobom, które:

* są początkujące;
* mają problemy zdrowotne;
* nie posiadają wystarczającej motywacji do ćwiczeń.

![treningi z trenerem personalnym](jonathan-borba-r0y_beujiom-unsplash.jpg "Czemu warto mieć trenera")

#### Plan treningowy

Plan treningowy nadal jest przygotowany przez trenera, jednak to podopieczny w oparciu o zalecenie musi wykonywać ćwiczenia bez dokładnego nadzoru jak w przypadku treningów na żywo. Taka forma współpracy polecana jest osobom, które:

* mają silną motywację do samodzielnych treningów;
* potrafią w odpowiedni sposób wykonywać dane ćwiczenia;
* potrzebują jedynie okazjonalnej konsultacji z trenerem osobistym.

Znając swoje predyspozycje warto wybrać najlepszą jak dla nas formę współpracy.
