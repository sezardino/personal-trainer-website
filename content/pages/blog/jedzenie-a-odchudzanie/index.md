---
seo:
  title: Jedzenie a odchudzanie
  description: jedzenie a odchudzanie
  image: food.jpg
templateKey: blog-post
title: Jedzenie a odchudzanie
thumbnail: food.jpg
date: 2021-06-26T22:00:00.000Z
excerpt: jedzenie a odchudzanie
---
## Odwieczne pytanie ludzi, którzy chcą zrzucić zbędny tłuszcz.

### "Pewno zdrowo!"

Nie oszukujmy się nie ma żadnych fit produktów, ani cudownych sposobów na zrzucenie kilogramów! Racjonalne odżywianie oraz odpowiednio zbilansowana dieta da nam najlepsze i trwałe efekty. Żadne cudowne diety kapuściane, czy Atkinsa nie dadzą nam długotrwałych rezultatów. W tego typu dietach dochodzi do sporych niedoborów składników odżywczych, witamin oraz minerałów co bardzo negatywnie wpływa na nasz stan zdrowia. Wypadające włosy, słabe paznokcie, gorsze samopoczucie- to nie jest racjonalne, ani zdrowe! W wielu przypadkach waga zostanie zredukowana, tylko nie zdajemy sobie sprawy jak dużym kosztem to się dzieje….Więc na pierwszym miejscu należy postawić swoje zdrowie. Dopiero później powinniśmy myśleć o zrzuceniu kilogramów.

### Bilans kaloryczny.

Potrzebujesz zjeść mniej kalorii niż potrzebuje Twoje ciało. Jeśli jesteś kobietą, której zapotrzebowanie wynosi ok. 2000 kcal i chciałabyś schudnąć to oznacza, że potrzebujesz zjeść ok 1700-1800 kcal w ciągu dnia i utrzymywać taką podaż kalorii przez jakiś czas. Diety typu 500 kcal czy 1000 kcal może i działają bardzo szybko, jednak najczęściej jest to spowodowane utratą znacznej ilości wody oraz pewnej ilości tłuszczu. Jednak efekt jo-jo może spowodować dramatyczny wzrost wagi w momencie, kiedy postanowimy wrócić do starych nawyków\
żywieniowych. Zróbmy formę na LATA, a nie na LATO!

![Somer is comming](fit2.jpg "Somer is comming")

Jeśli chodzi o bilans kaloryczny to możemy na niego wpływać na dwa sposoby:

1.  poprzez aktywność fizyczną, czyli im więcej się ruszamy tym nasze zapotrzebowanie wzrasta
2. poprzez odżywianie tj. jeść mniej niż potrzebuje nasze ciało. 

W odpowiedni sposób, kontrolując ilość spożywanych kalorii możemy\
zrzucić nadprogramowe kilogramy. Nie ma żadnych cudów, które sprawią, że stracimy na wadze!

Żeby nie było tak prosto, jest jeszcze parę rzeczy na które musimy zwrócić uwagę podczas układania jadłospisu czy diety.

Wyróżniamy trzy podstawowe makroskładniki takie jak: białka, tłuszcze oraz węglowodany. Ich odpowiednia proporcja jest kluczowa, aby zgubić kilogramy.

#### Białko 

Białko znajdziemy w takich produktach jak mięso, jaja, orzechy, odżywki białkowe, nabiał. Jest ono kluczowym budulcem naszego ciała. To ważny składnik naszych mięśni, hormonów, kości oraz innych tkanek naszego organizmu. Białka są swego rodzaju „cegiełkami” w naszym ciele- 1 gram to 4 kcal!

#### Tłuszcz 

Tłuszcz kojarzy się nam tylko z tym widocznym na brzuszku, jednak spełnia on wiele ważnych funkcji w naszym ciele! Jest doskonałym źródłem energii oraz ważnym składnikiem naszych błon komórkowych i hormonów. Nasz mózg w zdecydowanej większości składa się właśnie z tłuszczu. Bez niego nie bylibyśmy\
w stanie normalnie funkcjonować- 1 gram to 9 kcal!

#### Węglowodany 

Węglowodany są najprostszą i najlepiej przyswajalną formą energii. Znajdziemy je w ryżu, kaszach, chlebie, produktach mącznych, ciastkach, słodyczach, napojach słodzonych i wielu podobnych produktach. Bardzo często to właśnie jego nadwyżka będzie powodowała nadmierne gromadzenie się w organizmie\
tkanki tłuszczowej, a nie jak się powszechnie uważa- tłuszcz! 1 gram węglowodanów to 4 kcal!

##### Podsumowując:

Każdy z tych makroskładników jest niezwykle istotny dla naszego organizmu, więc powinniśmy zadbać o ich odpowiedni stosunek względem siebie. Żadnego nie powinno zabraknąć w naszej diecie. Szczególnie w dietach odchudzających zaleca się większe spożycie białka, a mniejsze węglowodanów. Dietę powinniśmy jednak układać indywidualnie w zależności od osoby, jej potrzeb, stylu życia czy nawet schorzeń!

### Czy istnieje magiczny narzędzie do zrzucenia tłuszczu?

Pewnie Cię zmartwię, ale nie tylko te rzeczy o których wspomniałem wyżej dadzą Ci długotrwały, dobry, pożądany efekt. Każdy kto Ci powie, że taki sposób istnieje prawdopodobnie kłamie i będzie Ci wciskał i polecał cudowne diety czy produkty. Prawda jest jednak taka, że nie potrzebujesz niczego specjalnego, aby osiągnąć swój zamierzony cel. Najważniejsza jest konsekwencja, systematyczność oraz trochę cierpliwości, a pożądany efekt w końcu przyjdzie ! Upewnij się tylko, że wszystko dobrze zaplanowałeś!