---
seo:
  title: Ogólne zasady zdrowego żywienia
  description: Ogólne zasady zdrowego żywienia
  image: odzywianie.jpg
templateKey: blog-post
title: Ogólne zasady zdrowego żywienia
thumbnail: odzywianie.jpg
date: 2021-06-19T22:00:00.000Z
excerpt: Ogólne zasady zdrowego żywienia
---
## Ogólne zasady zdrowego żywienia

Moda na zdrowe odżywianie cały czas się rozwija! We wszystkich sklepach można już dostać produkty fit, eko, bio, gluten free, lactose free and everything free! Ludzie mają coraz większą świadomość jak ważne jest odżywianie w naszym życiu.

Bardzo mnie to cieszy! Jest jednak wiele mitów i ważnych faktów o których zapominamy lub nie zdajemy sobie z nich sprawy. Jakie produkty wybrać? Czy wszystkie, które uważane są za zdrowe, faktycznie nimi są? Dam Ci teraz parę praktycznych porad, którymi powinieneś się kierować przy wyborze artykułów spożywczych!

### Unikaj gotowych i pakowanych produktów!

Im mniej przetworzony produkt tym lepiej dla Ciebie i Twojego zdrowia. Wszystkie gotowe dania są pełne konserwantów, a artykuły pakowane, z długą datą ważności do spożycia są zwykle wątpliwej jakości. Najczęściej zawierają małą ilość witamin i minerałów.

### Do picia? Tylko woda!

Reklamy Coca-coli, Pepsi, soków czy izotoników zalewają nas z każdej strony, a tak naprawdę do picia i nawadniania powinna nam służyć tylko woda! Kawę czy herbatę należy traktować jako napoje, które wykazują właściwości zdrowotne, lecz zbyt duża ich konsumpcja niekoniecznie musi być dobrym pomysłem. Nie nawadniają tak dobrze jak woda, a oprócz tego mogą ograniczać wchłanianie witamin bądź innych substancji. Herbata zawiera tzw. garbniki, które ograniczają przyswajanie składników odżywczych i w zbyt dużych ilościach może być kłopotliwa. Zadbaj zatem o odpowiednie nawodnienie! Średnio 2-3 litry wody na dzień jest optymalną opcją dla większości z nas.

### Czytaj skład!

Po pierwsze- nie powinieneś kupować pakowanych rzeczy, ponieważ zwykle taka żywność to produkt z fabryki, a nie coś naturalnego. Jeśli już się na to decydujesz- wybieraj takie, które wymienione mają na opakowaniu maksymalnie 5 składników. Pamiętaj też, że ich kolejność nie jest przypadkowa- im dalej na liście znajduje się dany składnik, tym mniejsza jego procentowa zawartość.\
Jeśli więc widzisz cukier na pierwszym miejscu…UCIEKAJ!!!! Dodatkowo jeśli czytasz skład produktu i masz wrażenie jakbyś czytał tablice Mendelejewa to pewnie też nie jest on zbyt naturalny i zdrowy!

### Im mniej cukru – tym lepiej!

Cukier jest jedną z najbardziej pro zapalnych substancji. W ograniczonych ilościach jest oczywiście potrzebny i całkowite jego usunięcie z diety nie jest konieczne. Bardzo często zdarza się, że jemy produkty, których nie posądzilibyśmy o jakąkolwiek zawartość cukru, a okazuje się, że tam jest i to w całkiem sporej dawce! Popularne płatki śniadaniowe czy sok jabłkowy- na pierwszy rzut oka FIT śniadanie! Dominuje tam jednak ogromna ilość cukru- w 100 ml soku jabłkowego może być nawet 10 g cukru… dwie łyżeczki!

### Prostota jest najlepsza!

Kawałek dobrej jakości mięsa, warzywa, owoce, ryż, kasza gryczana, orzechy i nasiona. Produkty proste, naturalne zawsze są najlepsza opcją. Nie musisz kupować najdroższych produktów, aczkolwiek pamiętaj, że sam proces produkcji też ma znaczenie. Kasza gryczana z produkcji ekologicznej w swoim składzie zawiera dużo większą ilość minerałów i witamin- odczujesz to po smaku i zapachu, który jest bardziej intensywny. Warzywa i owoce również powinny cudownie pachnieć i mieć intensywny smak! Dlatego też szukaj lokalnych dostawców- oni z pewnością będą mieć lepsze jakościowo jedzenie. Pamiętaj- nie tylko ilość, ale jakość ma znaczenie!

### Podsumowując 

Myślę, że samo zastosowanie się do tych prostych zasad powinno bardzo pozytywnie wpłynąć na Twoje odżywianie. Nie musisz robić w swojej kuchni rewolucji, żeby odżywiać się zdrowo. Pamiętaj tylko, aby ŚWIADOMIE wybierać to co jesz. To od Ciebie zależy czy będziesz zdrowy!