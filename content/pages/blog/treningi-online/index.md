---
seo:
  image: online.jpg
  title: Online triningi
  description: Online treningi
templateKey: blog-post
title: Treningi online
thumbnail: online.jpg
date: 2021-06-12T22:00:00.000Z
excerpt: Treningi online
---
## Dlaczego warto ćwiczyć online?

Żyjemy w czasach, w których coraz więcej spraw możemy załatwić przez internet. Nie da się ukryć, że jest to niezwykle wygodna i kusząca forma. Także współpraca z trenerem personalnym online staje się coraz częstszą metodą treningową wybieraną przez wiele aktywnych osób. Taki rodzaj relacji między trenerem a trenującym przynosi wiele wymiernych korzyści.

### Zalety treningu personalnego online

Trening personalny online oczywiście nie zakłada żadnego kontaktu face to face z naszym trenerem. Nie oznacza to jednak, iż po otrzymaniu planu treningowego jesteśmy pozostawieni sami sobie. Współpraca online polega na ciągłym kontakcie mailowym bądź telefonicznym z trenerem. Wstępna szczegółowa rozmowa oraz ciągłe monitorowanie postępów trenującego zapewniają stałą opiekę nad całym procesem treningowym. Dla wielu osób trening personalny online to brak stresu związanego z fizyczną obecnością trenera przy zachowaniu jednoczesnej kontroli ze strony trenera. Poza tym treningi wykonujemy wtedy, gdy mamy taką możliwość, a to z kolei spora zaleta dla osób ceniących sobie niezależność.

#### Do głównych zalet treningów online zaliczamy:

* oszczędność czasu
* oszczędność pieniędzy
* wygodę
* niezależność
* stały kontakt z trenerem

### Jakie są trzy podstawowe możliwości nawiązania współpracy z trenerem personalnym online?

* Trening personalny - to trwające zwykle około godziny spotkanie przy pomocy wybranej aplikacji typu Skype/Messenger. Podczas treningu coach zadba o prawidłową technikę wykonywania poszczególnych ćwiczeń, właściwe ułożenie ciała oraz odpowiednią motywację.
* Współpraca online - jest to stała współpraca z wybranym trenerem personalnym, która polega na systematycznej kontroli osiąganych rezultatów. Obejmuje ona specjalnie przygotowany indywidualny plan treningowy i żywieniowy odpowiadający osobistym potrzebom osoby trenującej. Zaletą tej formy współpracy jest możliwość odbywania zdalnych sesji, stały kontakt z trenerem oraz bieżąca kontrola postępów.
* Indywidualny plan treningowy lub żywieniowy - opcja ta zakłada otrzymanie indywidualnego planu dotyczącego ćwiczeń lub diety, który pomoże szybciej zbudować siłę i masę mięśniową lub zgubić nadprogramowe kilogramy. Przygotowany plan uwzględnia upodobania żywieniowe, warunki zdrowotne oraz obrane cele treningowe osoby trenującej.

### Trening personalny online - dla kogo?

Trening personalny online to doskonałe rozwiązanie dla osób posiadających już jakieś doświadczenie i wiedzę na temat prawidłowej techniki wykonywania ćwiczeń. Jeśli natomiast jesteś na samym początku swojej drogi, możliwe że dobrą opcją będzie odbycie kilku stacjonarnych sesji z trenerem personalnym. Podczas tych zajęć nauczymy się prawidłowo wykonywać wszelkie ćwiczenia oraz właściwie ustawiać ciało a doświadczony coach zadba o nasze bezpieczeństwo. Ponadto będzie to zdecydowanie łatwiejszy start i większa początkowa motywacja do rozpoczęcia drogi do osiągnięcia zamierzonych celów. Po zdobyciu takiego cennego doświadczenia bez problemu odnajdziesz się w świecie treningów personalnych online. Drugą grupą osób, dla których trening personalny online okaże się zbawieniem są ci, którzy cierpią na permanentny brak czasu. Treningi wirtualne dają bowiem zdecydowanie więcej swobody w kwestii planowania sesji treningowych. A co jeśli mieszkasz na obszarze oddalonym od miasta i nie masz możliwości uczęszczać na regularne spotkania z trenerem? Opcja treningów online to strzał w dziesiątkę także i w Twoim przypadku.